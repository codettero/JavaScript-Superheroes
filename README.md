# Introducere

## Ce este această broșură?

Broșura _JavaScript Superheroes_ vine în sprijinul profesorilor de informatică din toată țara și propune predarea unui opțional la clasele de mate-info.

Broșura este creată și pusă la dispoziție publicului de către [Asociația Codette](https://codette.ro), în urma organizării a 5 workshop-uri de web development în 4 orașe din România. Voluntarii noștri, [Carmen-Gabriela Popa](https://www.linkedin.com/in/carmengpopa/), [Valentin Ionită](https://www.linkedin.com/in/valentin-ionita/), și [Andrei Antal](https://www.linkedin.com/in/andreiantal/), alături de Silvia Bălan și ..., au lucrat la dezvoltarea, verificarea și îmbunătățirea acesteia.

## Cunoștințe anterioare

Broșura se adresează elevilor care au cunoștințe de programare și cunosc conceptele de bază \( recomandat clasele a X-a până la a XII-a\).

## Mod de organizare

Lecțiile din cadrul acestei broșuri sunt concepute pentru a fi predate o oră pe saptămână \(50'\), timp de un an școlar \(ambele semestre\) și conțin și evaluări pentru a obține minim 2 note pe semestru.

#### Semestrul I

| Săptămână | Conținut | Evaluare |
| :--- | :--- | :--- |
| 1 \(HTML\) | introducere în web design, structura unei pagini web, etichete pereche | - |
| 2 \(HTML\) | etichete nepereche, atribute, formarea culorilor | recapitulare scurtă |
| 3 \(HTML\) | imagini, liste ordonate și neordonate | recapitulare scurtă |
| 4 \(HTML\) | tabele | recapitulare scurtă |
| 5 \(HTML\) | adăugare de legături externe \(link-uri\), butoane | QUIZ HTML |
| 6 \(HTML\) | meniu, formular, miniproiect | - |
| 7 \(HTML\) | elemente semantice, div, span | verificare miniproiect |
| 8 \(CSS\) | rolul CSS-ului, identificatori \(clase și id-uri\), exemple | - |
| 9 \(CSS\) |  |  |
| 10 \(CSS\) |  |  |
| 11 \(CSS\) |  | QUIZ CSS |
| 12 \(Proiect\) | tutorial proiect | - |
| 13 \(Proiect\) | tutorial proiect | - |
| 14 \(Proiect\) | tutorial proiect | - |
| 15 \(Proiect\) | tutorial proiect | - |
| 16, 17 | săptămâni de rezervă \(prezentarea proiectelor și închiderea mediilor\) | proiectul final lucrat în săptămânile 12 - 15 |

#### Semestrul II

| Săptămână | Conținut | Evaluare |
| :--- | :--- | :--- |
| 1 \(JS\) | introducere în JS, variabile, tipuri de date, operatori | - |
| 2 \(JS\) | structuri decizionale, structuri repetitive, array-uri și operații pe array-uri | - |
| 3 \(JS\) | dublu egal, triplu egal, funcții și DOM | - |
| 4 \(JS\) | - | Test JS |
| 5 \(proiect\) | tutorial proiect | - |
| 6 \(proiect\) | tutorial proiect | - |
| 7 | introducere in framework-uri | verificare proiect |
| 8 \(OOP\) | introducere în programare orientată pe obiecte | - |
| 9 \(Angular\) | set-ul, github | - |
| 10 \(Angular\) | componente, template, proprietăți, tipuri de binding | exercițiu |
| 11 \(Angular\) |  | exercițiu |
| 12 \(Angular\) |  |  |
| 13 \(Angular\) |  |  |
| 14 \(Angular\) |  |  |
| 15 \(Angular\) |  |  |
| 16, 17 | prezentarea proiectelor și închiderea mediilor | proiectul final lucrat în săptămânile 9 - 15 |

Proiectele pot fi realizate în echipe de câte 2 și se pot efectua atât în cadrul orelor de curs dedicate lucrului la proiecte, cât și în timpul liber al elevilor, pentru finalizarea acestora.

## Competențe dobândite

În urma acest curs, elevul va dobândi următoarele competențe:

* [ ] crearea unei pagini web de bază
* [ ] adăugarea de conținut unei pagini web
* [ ] stilizarea elementelor unei pagini web
* [ ] adăugarea animațiilor și a interacțiilor
* [ ] folosirea unui limbaj de programare \(JavaScript\) pentru a adăuga diferite funcționalități paginii web
* [ ] folosirea unui framework open-source \(Angular\)
* [ ] dezvoltarea abilităților de a căuta informații în mediul online
* [ ] dezvoltarea abilităților de a lucra în echipă
* [ ] dezvoltarea abilităților de a susține prezentări

Ca rezultat al acestui curs, participanții vor construi o pagină web completă în care afișează informații despre 3 supereroi. Vor fi realizate două proiecte, unul folosind HTML, CSS si JS, iar celalalt folosind framework-ul Angular. Tematica celor două proiecte este aceeași.

![](.gitbook/assets/screencapture-file-users-poppy-desktop-day1-end-index-html-2020-03-17-12_52_42.png)

